Specyfikacja ma charakter roboczy i zawiera reguły wymiany danych w zakresie usług katalogowych i terminologicznych udostępnianych przez prototyp SSIDL (System Standaryzacji Informacji w Diagnostyce Laboratoryjnej). Specyfikacja powstała w ramach [projektu "Wdrożenie słownika LOINC w obszarze diagnostyki laboratoryjnej oraz opracowanie prototypu Systemu Standaryzacji Informacji w Diagnostyce Laboratoryjnej"](https://loinc-ssidl.umed.pl/) finansowanego ze środków Krajowego Planu Odbudowy i Zwiększania Odporności Komponent D Efektywność, dostępność i jakość systemu ochrony zdrowia Inwestycja D3.1.1 Kompleksowy rozwój badań w zakresie nauk medycznych i nauk o zdrowiu. Nr umowy: 2024/ABM/03/KPO/KPOD.07.07-IW.07-0171/24-00"

<font><center>


![](assets\diagrams\SSIDL__logotyp__wersja_100x100.png)  


</center></font>

Głównym celem projektu jest rozwinięcie polskojęzycznej wersji systemu nazewnictwa LOINC oraz implementacja go do prototypu systemu SSIDL, który ułatwiłby wymianę danych dotyczących badań laboratoryjnych pomiędzy różnymi strukturami systemu ochrony zdrowia oraz pacjentem. Opracowanie i wdrożenie systemu opartego o nazewnictwo LOINC w laboratoriach ma na celu umożliwienie standaryzacji danych diagnostycznych, poprawę jakości i spójności raportów oraz integrację z innymi systemami informatycznymi.

Specyfikacja jest powiązana z opracowywaną równolegle przez [Polskie Stowarzyszenie HL7](https://hl7.org.pl/) roboczą wersją specyfikacji krajowej dla diagnostyki laboratoryjnej oraz bazową specyfikacją krajową standardu HL7 FHIR i specyfikacjami europejskimi. Uzupełnieniem specyfikacji interperacyjności prototypu SSIDL jest [specyfikacja wymiany zleceń i wyników badań laboratoryjnych](exchange_artifacts.html), która również została opracowana w ramach projektu LOINC-SSIDL i docelowo ma stanowić część specyfikacji krajowej stnadardu HL7 FHIR dla diagnostyki laboratoryjnej.